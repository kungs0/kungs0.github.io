---
title: Daļa Rīgas
categories: Dziesmas Populāras
---

> "Daļa Rīgas" ir latviešu grupas "Astro'n'out" dziesma ar Māras Upmanes-Holšteinas vārdiem par Maskavas forštates (Latgales apkaime) rūgto pagātni, mazo ieliņu šarmu un pretrunīgajiem rīdzinieku viedokļiem par šo pilsētas daļu.
> 
> Tā uzvarēja 2005. gadā biedrības „Avantis” rīkotajā konkursā „No sirds un no rajona” un kļuva par dokumentālās filmas „Rīga, mana Rīga” galveno dziesmu. Dziesma tika iekļauta „Astro'n'out” 2006. gada albumā „Kuš kuš”.
> 
> 2018. gadā "Daļa Rīgas" ieguva 42. vietu Radio SWH rīkotajā LVtop100 aptaujā.
> 
{: .prompt-info }


<iframe style="border-radius:12px" src="https://open.spotify.com/embed/track/3g7TPO02MaNESuHC4jer3R?utm_source=generator&theme=0" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

Es zinu daudziem bail  
Un daudziem sāp mans rajons  
Pa Maskavas ielas bruģi ejot  
Auksti top  
  
Ir grūti svešiem saprast  
Kas gan šajās ielās  
Var vispar kādam  
Tuvs un mājigs kādreiz kļūt  
  
Par daudz šeit pagātnes  
Un patiesības rūgtas  
Un piecpadsmitais trolejbuss jau leģendārs  
  
Pie baznīcas sēž bērni, akmeņus kas mētā  
Un pieturā starp suņiem veči alu lok  
  
Tā daļa Rīgas  
Tā daļa manas Rīgas  
Sarežģītas, līdz galam nepazītas...  
Tā daļa Rīgas  
Tā daļa manas Rīgas  
Sarežģītas...  
  
Mēs akli vienmēr redzot tikai gružus apkārt  
Starp gružiem atmirdz pilsēta, kas vienmēr aug  
Atpogājiet acis vaļā paskatīties  
Šeit sen jau nav kā desmit gadus atpakaļ!  
  
X2:  
Tā daļa Rīgas  
Tā daļa manas Rīgas  
Sarežģītas, līdz galam nepazītas...  
Tā daļa Rīgas  
Tā daļa manas Rīgas  
Sarežģītas...  
  
X2:  
Augt un attīstīties  
Citā gaismā parādīties  
Vienmēr pārmainīties  
Jaunām domām piepildīties...  
  
Nē, nē man nevajag citā Rigā  
Esmu šeit pat savā sabiedrībā  
Nē, nē es nelūdzu citu Rīgu  
Daļa šīs Rīgas jau daļa no manis  
  
Gar Daugavas krastu ejot, kliedzot sirds nāk vaļā  
Tāpat kad baznīcā, tik viegli allaž top  
Mēs akli vienmēr redzot tikai gružus apkart  
Aizmirstot, ka pilsēta mums vienmēr vēl top...