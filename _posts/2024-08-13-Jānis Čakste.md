---
title: Jānis Čakste
categories: Dzīve Politika
image: images/Janis_Cakste.jpg
date: 2024-09-12
---
## Kas viņš ir?

Jānis Čakste (1859–1927) — viens no izcilākajiem Latvijas Republikas darbiniekiem, neatkarīgās Latvijas pirmais prezidents, jurists, politiķis un diplomāts, kura darbība bija izšķiroša Latvijas valsts un tās tiesiskās sistēmas izveidē.

Jānis Čakste dzimis 1859. gada 14. septembrī Lielsesavas pagastā, Jelgavas apriņķī, Čakstu-Zirņu mājās (kas ir viņa uzvārda izcelsme). Pamatizglītību viņš ieguva Annas sākumskolā, bet turpināja mācības Kurzemes guberņas ģimnāzijā Jelgavā, kuru absolvēja 1882. gadā. Mācības viņš saņēma vācu valodā, tādēļ jau skolas gados viņš sāka organizēt latviešu vakarus savā dzīvoklī, kur kopā ar klasesbiedriem praktizēja latviešu valodu un vēstures studijas. Tajā pašā gadā viņš iestājās Maskavas Universitātes Juridiskajā fakultātē, kuru pabeidza 1886. gadā. Studiju laikā viņš dibināja Maskavas latviešu studentu biedrību, organizēja Maskavas latviešu vakarus.

![](/images/vakarnieku.png)

Viņš strādāja par sekretāru Kurzemes guberņas prokuratūrā, 1888. gadā – par advokātu Jelgavā. 1887. gadā viņš kļuva par Jelgavas Latviešu biedrības vadītāju, aktīvi piedaloties arī Jelgavas lauksaimniecības, Kurzemes bitenieku biedrības un Latvijas Sarkanā Krusta komitejas darbībā, kā jurists sagatavoja jaunu biedrību statūtus. Kopš 1889. gada viņš bija lasītākās avīzes Kurzemē – "Tēvija" – redaktors.

1895.gadā viņš bija viens no galvenajiem IV Vispārējo latviešu dziesmu svētku Jelgavā organizatoriem. Viņš daļēji finansēja šo pasākumu. 1905. gadā piedalījās Latvijas autonomijas projekta izstrādē.

1906.gadā viņš tika ievēlēts par Krievijas Domes deputātu. Pēc tās atlaišanas J. Čakste kopā ar citiem 166 deputātiem parakstīja tā saukto Vyborgas deklarāciju Somijā, aicinot iedzīvotājus nemaksāt nodokļus un ignorēt spēkā esošo militāro stāvokli līdz Domes sasaukšanai, par ko viņam tika piespriests trīs mēnešu cietumsods. 1915. gadā Jānis Čakste pārcēlās uz Tērbatu, kur piedalījās Latvijas bēgļu centrālkomitejas izveidē, un 1917. gadā kļuva par tās priekšsēdētāju. 1917. gadā viņš devās uz ASV, lai propagandētu Latvijas neatkarības ideju, un Stokholmā uzrakstīja brošūru "Die Letten und ihre Latvia: Eine lettische Stimme" ("Latvieši un viņu Latvija: Mazliet latviešu balss").

1918.gadā J. Čakste tika ievēlēts par Tautas padomes Prezidija priekšsēdētāju, organizēja latviešu diplomātisko korpusu, vadīja Latvijas delegāciju Parīzes miera konferencē, pieprasot Latvijas neatkarības atzīšanu. 1919. gadā viņš atgriezās Latvijā. Saskaņā ar Satversmes sapulces lēmumu un pagaidu Latvijas valsts pārvaldes reglamentu J. Čakstem tika uzticēti prezidenta un bruņoto spēku virspavēlnieka pienākumi. No 1920. līdz 1921. gadam viņš bija Latvijas Universitātes starptautisko tiesību profesors.
![](/images/cakste2.png)

1922.gada 14. novembrī viņš atklāja Saeimu un tika ievēlēts par pirmo Latvijas prezidentu. 1924. gada 25. martā tika izsludināts Triju Zvaigžņu ordeņa likums. 1925. gada 6. novembrī viņš tika pārvēlēts par Latvijas prezidentu.

Miris 1927. gada 14. martā, apbedīts Rīgā, Meža kapos. J. Čakstes izvadīšanai sarīkotajā valsts bēru gājienā uz Meža kapiem piedalījās 50 000 cilvēku, bet kopumā bēru svinībās Rīgā – vairāk nekā 200 000 cilvēku. Ar savu politiskās darbības stilu J. Čakste radīja prezidenta amata autoritāti. Savu prezidentūras gadu laikā viņš izsludināja 402 likumus un apžēloja 549 notiesātos.
## Darbības vērtējums

![](/images/dibin.png)
_Latvijas Republikas dibināšanas laiks_

J. Čakste tiek uzskatīts par Latvijas Satversmes un tiesiskās valsts radītāju; viņa nozīmīgākie darbi ir demokrātiskas, tiesiskas valsts izveidošanā, valsts starptautiskajā atzīšanā, attiecību ar Igauniju nostiprināšanā. J. Čakstem piemita prasme saliedēt sabiedrību, kā dēļ viņš ieguva lielu autoritāti miera laikos. Prezidenta amatā J. Čakste izcēlās ar spēju stāvēt pāri partijām un saglabāt iespējamo objektivitāti, piemēram, 04.1926. apžēlojot par valsts nodevību notiesāto [Andrievu Niedru](https://enciklopedija.lv/skirklis/55155), kuru J. Čakste neuzskatīja par tautas nodevēju, lai gan [agrārās reformas](https://enciklopedija.lv/skirklis/31413) un Baltijas vācu muižniecības nākotnes lomas jautājumos viņi bija politiskie pretinieki. Trīs reizes atgrieza Saeimai tās pieņemtos likumus otrreizējai caurlūkošanai.

Galvenais J. Čakstes rakstītais princips bija: «**Gribēt, ko var, varēt, ko grib.**» Mērenības un evolūcijas apvienojums ar konsekventu sekošanu 18. novembra [demokrātijas](https://enciklopedija.lv/skirklis/130264) vērtību orientieriem padarīja J. Čaksti par liberālās demokrātijas paraugpārstāvi. Viņam bija raksturīga objektivitāte un miers, praktiska parlamentāra un sarunu vešanas izveicība un atjautība, spēja uztvert un apvienot dažādas domas. Ar latvisku pašapziņu, toleranci un taisnīgumu J. Čakste veicinājis dažādu šķiru un mazākumtautību lojalitāti Latvijas valstij. 

Ārpus darba pienākumiem J. Čakstem tuva bija gan saviesīgā sadzīve (viņa paustais princips “Ja reiz rīko, tad jārīko skaisti!”), gan pilsoniskā sabiedrība (“Mūsu valsts izaugusi no biedrībām.”). Bija aizrautīgs dziedātājs, garšīgas alus glāzes un labas tabakas cienītājs, kaislīgs mednieks.


## Piemiņas saglabāšana un atspoguļojums mākslā

1998.gadā Šveicē Brīvības zālē, kas veltīta 100 pasaules demokrātiem, tika iekļauts J. Čakstes vārds. Rīgā, Jelgavā, Liepājā, Dobelē un Siguldā ir ielas un laukumi, nosaukti viņa vārdā. Pils laukums Rīgā 1928. gadā līdz padomju okupācijai tika pārdēvēts par Jāņa Čakstes laukumu. Jelgavas muzejā ir piemiņas ekspozīcija, piemineklis (1930, tēlnieks Kārlis Jansons) un piemiņas plāksne (kopš 1994. gada).
Bijušajā "Auču" kalpu mājā atklāta J. Čakstes memoriālā ekspozīcija (2018). Kopš 2002. gada Maskavā rosina izveidot piemiņas plāksni Mohovajas ielā 9, kur studēja Čakste. 1996. gadā dibināts J. Čakstes Demokrātijas veicināšanas fonds, vēlāk pārtapis par Čakstes biedrību. Čakstes kapu Meža kapos un pieminekļus Jelgavā (2003) un Bernātos godina kā vēstures liecības.